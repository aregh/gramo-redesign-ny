# Internt prosjektmandat: Apollon-prosjektet

**Versjon:** 1.0  
**Dato:** 27. oktober 2025

## 1. Bakgrunn

I styremøte nr. 4 (24/25), den 8. januar 2025, vedtok styret å gjennomføre et forprosjekt for å fase ut Echo som kjernesystem i Gramo, til fordel for Apollon. Forprosjektet skulle resultere i en omforent kravspesifikasjon, en transformasjonsplan og en fremforhandlet avtale med BiConcepts for implementering av Apollon. Globeteam AS og Maximize Consult A/S ble valgt som eksterne leverandører.

Sluttrapporten fra Globeteam AS og Maximize Consult A/S ble fremlagt i styremøte nr. 1 (25/26), den 18. juni 2025, sammen med økonomiske kalkyler, overordnet prosjektplan og endelig utkast til avtaler mellom Gramo og BiConcepts. Styret vedtok enstemmig å inngå avtale med BiConcepts om implementering av Apollon som nytt kjernesystem i Gramo, i tråd med fremlagt beslutningsunderlag.

## 2. Formål

Mandatet beskriver hvordan Gramo skal gjennomføre Apollon-prosjektet i tråd med styrets vedtak, avtalen med BiConcepts og overordnet prosjektplan. Mandatet klargjør prosjektmål, rammer, intern organisering, ansvar, rapportering, dokumentasjon og risikostyring. Formålet er å sikre felles forståelse av mål, omfang, fremdrift og gevinstrealisering.

## 3. Overordnede mål

### Resultatmål

- Nytt kjernesystem i produksjon ("go-live") innen 1. juni 2026.
- Distribusjons- og utbetalingsmoduler ferdigstilt og i drift innen 1. desember 2026.
- Ny medlemsportal med kjernefunksjoner i produksjon innen 1. juni 2026.
- Datavarehus og prioriterte Power BI-rapporter etablert.
- Årlige kostnader redusert med 4–6 millioner kroner fra 2027, sammenlignet med Echo.

### Effektmål

- Høy datakvalitet og rettidig avregning til rettighetshavere.
- Reduksjon i manuelle arbeidsprosesser med minst 30 % innen 2028.
- Forbedret brukeropplevelse og økt grad av selvbetjening.
- Tettere samarbeid med øvrige Apollon-brukere (Gramex FI og DK, Swissperform).

## 4. Omfang og avgrensning

**Prosjektet omfatter:**

- Apollon-kjerne: rettighets- og repertoarforvaltning, matching, fordeling og betaling.
- Datamigrering fra Echo.
- Webportal: pålogging, medlems- og bankdata, innsyn i innspillinger, avregning og krav.
- BI/rapporter: datavarehus og prioriterte Power BI-rapporter.
- Integrasjoner: VRDB2, IPD, RDx, bank (SFTP), Visma NXT (manuelle posteringer) og offentlige registre ved behov.

**Prosjektet omfatter ikke:**

- Årsmøte/fullmakter og stemmesystem.
- HR/lønn.
- CRM.
- Gramo.no/Intercom.

## 5. Organisering, roller og beslutningslinjer

| Rolle         | Hvem                | Ansvar |
|---------------|---------------------|--------|
| Prosjekteier  | Daglig leder (Kim)  | Overordnet ansvar for måloppnåelse og ressursallokering. Godkjenner vesentlige endringer og avvik, håndterer eskaleringer, leder styringsgruppen, rapporterer til styret. |
| Systemeier    | Leder Medlem (Torill) | Eier av Apollon som fagsystem, ansvarlig for at løsningen understøtter Gramos kjerneprosesser, ansvarlig for gevinstmål og effektmål etter overlevering til drift, deltar i styringsgruppen, bindeledd mellom prosjekt og linje. |
| Styringsgruppe| Ledergruppen (Kim, Deb, Torill) | Sikrer strategisk forankring og styring, godkjenner milepæler og endringer, følger opp risiko og kvalitet, behandler eskaleringer, ressursbehov og -prioriteringer. |
| Prosjektleder | IT-sjef (Morten)    | Operativt ansvar for prosjektgjennomføring, teknisk drift og forvaltning etter overlevering, beslutningsmyndighet innenfor prosjektplan og budsjett, koordinerer ressurser, følger opp fremdrift, leverandører, ressursbruk, budsjett og risiko, sikrer faglig involvering, rapporterer til styringsgruppen. |
| Prosjektgruppe| Avregning (Rikard), Rettighetskrav inn (Kristoffer), Internasjonalt/VRDB/IPD (Kristian), Migrering, BI/rapporter (Ståle) | Faglige bidragsytere og premissleverandører, kvalitetssikrer og dokumenterer faglige leveranser. |
| Brukergruppe  | (r) TBD             | Referansegruppe for testing, opplæring og forbedring. |

## 6. Rolleavklaring og mandat i prosjektet

- Prosjektleder har det samlede og helhetlige ansvaret for fremdrift, koordinering, ressursstyring, rapportering og kvalitetssikring.
- Fagressursene har ansvar for faglig kvalitet, beslutningsunderlag og forankring av løsninger.
- Prosjektleder og fagressurser har ukentlige prosjektmøter.
- Uenighet løftes til styringsgruppen.
- Beslutninger som påvirker funksjonalitet, kostnader, risiko eller fremdrift skal alltid løftes til styringsgruppen og dokumenteres.

## 7. Rapportering og oppfølging

- Prosjektleder utarbeider månedlig statusrapport til styringsgruppen.
- Saker som eskaleres behandles fortløpende.
- Prosjekteier rapporterer kvartalsvis til styret.

## 8. Økonomiske rammer

| Beskrivelse           | Beløp i NOK    |
|-----------------------|---------------|
| Apollon-lisenser      | 9 428 400     |
| Apollon-gaps          | 7 197 120     |
| Prosjektgjennomføring | 715 000       |
| Migrering             | 1 213 440     |
| Utvikling/bistand     | 1 584 000     |
| Serverdrift           | 72 000        |
| **Totalt**            | 20 209 960    |
| MVA (25%)             | 5 052 490     |
| **Totalt inkl. MVA**  | 25 262 450    |
| Buffer (20%)          | 4 041 992     |
| **Totalt inkl. MVA og buffer** | 29 304 442 |

**Årlige driftskostnader (utdrag):**

| Beskrivelse         | Prosjekt | År 1     | År 2     | År 3     | År 4     | År 5     |
|---------------------|----------|----------|----------|----------|----------|----------|
| Apollon-lisenser    | -        | 1 937 736| 1 986 179| 2 035 834| 2 086 730| 2 138 898|
| Apollon-gaps        | -        | 231 408  | 237 193  | 243 123  | 249 201  | 255 431  |
| Serverdrift         | 343 128  | 343 128  | 351 706  | 360 499  | 360 499  | 360 499  |
| Echo-data (DWH)     | 192 458  | 192 458  | 197 269  | 202 201  | 207 256  | 212 438  |
| PowerBI-lisenser    | 24 000   | 24 000   | 24 600   | 25 215   | 25 845   | 26 492   |
| **Totalt**          | 559 586  | 2 728 730| 2 796 947| 2 866 872| 2 929 531| 2 993 758|
| MVA (25%)           | 139 897  | 682 183  | 699 237  | 716 718  | 732 383  | 748 440  |
| **Totalt inkl. MVA**| 699 483  | 3 410 913| 3 496 184| 3 583 590| 3 661 914| 3 742 198|

## 9. Tidsplan og milepæler

#### Illustrasjon av prosjektplan (Gantt-diagram)

> Diagrammet viser hovedfaser og milepæler for Apollon-prosjektet.

## 10. Dokumentasjon og endringshåndtering

- Prosjektleder skal etablere og vedlikeholde en dokumentplan.
- Endringslogg: Alle endringer registreres med årsak og beslutning.
- Beslutningslogg: Alle beslutninger registreres med dato, beslutningstaker, tema og vedlegg.

## 11. Kvalitetssikring og testing

- Detaljerte, omforente testplaner utarbeides av Gramo og BiConcepts.
- Teststrategien omfatter både teknisk og funksjonell validering.

## 12. Gevinstrealisering

| Gevinstområde | Beskrivelse |
|---------------|-------------|
| Økonomi       | Reduksjon i årlige drifts- og utviklingskostnader |
| Effektivitet  | Reduksjon i manuelle arbeidsprosesser og forbedret arbeidsflyt |
| Kvalitet      | Bedre datakvalitet og økt nøyaktighet i avregning og rapportering |
| Brukeropplevelse | Økt grad av selvbetjening og bedre brukertilfredshet |
| Samarbeid     | Styrket samarbeid med andre Apollon-brukere |

## 13. Risiko (ROS)

| Risikonivå | Risiko | Sannsynlighet | Konsekvens | Tiltak |
|------------|--------|---------------|------------|--------|
| Høy        | Forsinkelser eller kapasitetsutfordringer hos BiConcepts | Høy | Høy | Faste fremdriftsmøter, detaljert prosjektplan, tydelige eskaleringsrutiner |
| Høy        | Manglende tilgjengelighet på interne ressurser | Høy | Høy | Tett oppfølging og eskalering til styringsgruppen |
| Høy        | Kapasitet og leveranser fra Skalar | Høy | Høy | Sikre tilgang til ressurser til datamigrering, ny driftsavtale for 2026 |
| Middels    | Faglig uenighet i prosjektgruppen | Middels | Middels | Ukentlige møter, klare eskaleringsrutiner, god dokumentasjon |
| Middels    | Tekniske utfordringer | Middels | Middels | Strenge testrutiner, rask eskalering |
| Middels    | Endring i standardrapporter | Middels | Middels | Tidlig kommunikasjon, planlagt opplæring |
| Middels    | Endring av interne arbeidsprosesser | Middels | Middels | Støtte til endringsledelse, løpende brukertesting |
| Lav        | Flytting til Kongens gate 12 | Lav | Lav | Dokumentere tekniske behov |
| Lav        | Overgang fra Visma Business til Visma NXT | Lav | Lav | Tett samhandling, tilstrekkelig dokumentasjon |

## 14. Vedlegg

- Detaljert prosjekt- og milepælsplan med beslutningspunkter (Go/No-Go)
