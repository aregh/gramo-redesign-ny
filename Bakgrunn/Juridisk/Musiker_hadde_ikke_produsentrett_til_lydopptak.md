# Musiker hadde ikke produsentrett til

lydopptak

## Høyesteretts dom 5. desember 2023, HR-2023-2282-A, (sak nr. 23-033460SIV-

HRET) sivil sak, anke over dom.

Mutual Intentions AS (advokat Ketil Reidar Sellæg Ramberg), FONO

(partshjelper), IFPI Norge (partshjelper) (advokat Steffen Asmundsson) mot A

(advokat Ole Edvard Tokvam)

En profesjonell skapende og utøvende musiker gjorde opptak av

egenkomponerte enkeltspor med eget utstyr. Enkeltsporene – basslinjer og

melodilinjer spilt på blant annet synthesizer – ble deretter inkorporert i tre

sanger som et plateselskap utga på et album i 2019.

Plateselskapet og musikeren var enige om at han hadde krav på artistroyalty

som opphaver og utøvende kunstner. De var også enige om at det var

plateselskapet som hadde rettighetene som produsent for de endelige

sangene. Spørsmålet for Høyesterett var om musikeren hadde krav på et

særskilt vederlag som produsent for enkeltsporene han hadde tatt opp, og

som ble brukt i tre av sangene på albumet.

Høyesterett la til grunn at «produsent av lydopptak» etter åndsverkloven §

20 er den som forestår, i betydningen tilrettelegger og bærer omkostningene

med, produksjonen av opptakene.

I denne saken kom Høyesterett til at musikeren gjorde lydopptakene som en

integrert del av hans rolle som komponist og artist i et prosjekt som var

initiert, tilrettelagt og bekostet av plateselskapet. Dette ledet til at det var

plateselskapet som hadde rettighetene som produsent etter åndsverkloven §

20.

Avgjørelsen gir veiledning om forståelsen av hvem som er å anse som

«produsent» etter åndsverkloven § 20.

Les avgjørelsen (HR-2023-2282-A) fra Høyesterett i sin helhet

Rettsområde: Opphavsrett. Åndsverkloven § 20

Nøkkelavsnitt: 64, 80

Dommere: Justitiarius Øie, dommerne Normann, Noer, Falch og Thyness

HØYESTERETTS AVGJØRELSER

Omtalen  på den ne siden  er ikke en  del av avgj ørelsen , men  gir en  oversikt over resultatet og de

tem aen e og problem stillingen e som har væ rt til beh an dling.

Informasjon om Høyesteretts beh an dling og aviden tiﬁsering av personopplysninger .