---
**Utkast fra:** Bastian  
**Delt med:** Rita 5. november 2024
---

# Innholdsstrategi for gramo.no

## **Vår viktigste kommunikasjonskanal**

Gramo.no er vår viktigste kommunikasjonskanal. Det er her vi møter flest mennesker hver dag.

Gramos nettsider har i snitt 120 besøkende hver dag. Nesten 44000 besøkende i løpet av et år. Dette tallet har vært ganske stabilt siden 2014.

## **Mål for innholdet**

Innholdet skal løse ekte behov for ekte mennesker, og sørge for at folk enkelt finner, forstår og får til.

- Øke gjennomføringsgrad på toppoppgaver
- Redusere antall henvendelser på toppoppgaver

## **Innholdsstrategien**

Strategien er å bruke **kjernemodellen** til å jobbe **sammen** for å **øke gjennomføringsgraden** på **toppoppgaver** og samtidig bidra til å **nå Gramos mål**.

Et viktig prinsipp: **Løs brukeroppgaven først**, **så når du lettere dine egne mål.**

Strategien **gjelder for** alt slags innhold som er skal være tilgjengelig for omverdenen på åpne eller innloggede sider.

Gramo.no består i hovedsak av **fire områder**:

- www.gramo.no
- minside.gramo.no – Min side
- musikkbruk.gramo.no – Webreg (bedriftskunder, tono tar over)
- hjelp.gramo.no – Infosenter

---

# Hva mener vi med innhold

Innhold er **alt det som må til for å oppfylle et brukerbehov**. Det handler om å gi brukerne det de trenger, når de trenger det, på den måten de forventer det.

Innhold kan være:

- Ord
- Bilder
- Animasjoner
- Designelementer
- Menyer
- Hjelpetekster
- Funksjonalitet

Det er altså mye **mer enn bare tekst** på en nettside.

En database kan ikke fungere uten innhold, og design uten innhold er bare dekorasjon. Kommunikasjon og markedsføring rundt et produkt eller en tjeneste er også innhold.

---

# Kjernemodellen

### **Hva er kjernemodellen?**

Kjernemodellen er en godt utprøvd og anerkjent metodikk for å **jobbe strategisk** med innhold.

Den er særlig nyttig for å lage bedre digitale tjenester i alt fra nettsider og apper til innlogget innhold. Men den kan også brukes til andre typer innhold som skjemaer, brev, faktura og lignende.

Modellen tar utgangspunkt i en kjerne, et møtepunkt eller informasjonsenhet, og designer kjernen fra innsiden og ut. Slik kan vi sikre at vi lager innhold som brukeren **finner, forstår og får til**.

Selve **kjerneinnholdet** er det som skal **svare både på brukeroppgavene, og på virksomhetens mål**.

### **Hvorfor kjernemodellen?**

Kjernemodellen hjelper oss å **tenke strategisk** og **brukerorientert**, samtidig som vi ser tjenesten i et **helhetsperspektiv**.

Kjernemodellen hjelper oss blant annet med å:

- Kartlegge og prioritere
- Samarbeide på tvers av avdelinger og fagområder
- Skape felles utgangspunkt
- Sette innholdet i sentrum
- Starte med det viktigste
- Gjøre det enkelt og konkret

Når vi følger metoden får vi en **felles forståelse** for hva innholdet skal løse, for hvem, og hvor. Den kan også være et **godt forankringsverktøy for tverrfaglige arbeidsgrupper**.

Vil du lese mer? → [Dette er kjernemodellen (kjernemodellen.no)](https://kjernemodellen.no/kjernemodellen)

### **Hvordan bruke kjernemodellen?**

Kjernemodellen består av **seks elementer**. Hvert element følges av spørsmål som hjelper oss med å prioritere det viktigste når vi til slutt jobber med selve kjerneinnholdet.

1. **Målgruppe** – Hvem lager vi løsningen for?
2. **Brukeroppgaver** – Hva kommer brukeren for å gjøre?
3. **Mål for løsningen** – Hva ønsker vi å oppnå?
4. **Veier inn** – Hvordan skal brukeren finne fram?
5. **Veier videre** – Hva ønsker vi skal skje videre?
6. **Kjerneinnhold** – Hva er den enkleste og beste løsningen?

Tilsammen utgjør dette et (digitalt) kjerneark som fungerer som **dokumentasjon for det vi jobber med**.

**Kjerneverksted**

En viktig del av metoden er å gjennomføre i et **kjerneverksted**. Det er et praktisk workshopformat som lar ulike avdelinger, nivåer og fagområder **samarbeide på tvers.**

Vil du lese mer? → [Kjerneverksted (kjernemodellen.no)](https://kjernemodellen.no/kjerneverksted/)

**Prioriteringsverksted**

En annen viktig del av metoden er å gjennomføre **proriteringsverksted**. Det er et workshopformat for å **avklare brukerbehov og strategi**, og velge kjerner basert på dette.

Vil du lese mer? → [Prioriteringsverksted (kjernemodellen.no)](https://kjernemodellen.no/prioriteringsverksted/)

---

# Toppoppgaver og gjennomføringsgrad

## **Hva er toppoppgaver?**

Toppoppgaver refererer til de **oppgavene folk flest kommer for å utføre** på en nettside, i en digital tjeneste eller når de kontakter oss. Disse oppgavene er avgjørende for brukernes suksess og er typisk de mest kritiske funksjonene.

Prosessen med å identifisere toppoppgaver innebærer å analysere brukerbehov og **prioritere** de oppgavene som har størst innvirkning på både brukertilfredshet og forretningsmål.

Metoden er gjerne knyttet til Gerry McGovern, som har utviklet et rammeverk for å identifisere og optimalisere nettsider basert på hvilke oppgaver brukerne verdsetter mest.

Vanlige metoder for å identifisere toppoppgaver inkluderer:

- Brukeranalyser
- Spørreundersøkelser
- Datainnsamling om brukeradferd
- Logging og kategorisering av henvendelser

## **Hva er gjennomføringsgrad?**

Gjennomføringsgrad måler **hvor mange av brukerne som klarer å fullføre det de kom for å gjøre**. Dette er en viktig indikator på hvor **effektivt** en nettside eller en digital tjeneste oppfyller brukernes behov.

## **Sammenheng mellom toppoppgaver og gjennomføringsgrad**

Ved å konsentrere oss om toppoppgaver, kan vi **optimalisere** brukervennligheten **der det betyr mest**.

Når toppoppgaver er identifisert, kan man **forbedre design og funksjonalitet** rundt disse **for å øke gjennomføringsgraden** og dermed forbedre den totale brukeropplevelsen.

---

# **Syv prinsipper for innhold**

# 1. Innsikt og brukerbehov skal ligge til grunn for alt innhold

Vi skal kunne peke på **minst én reell brukeroppgave** som må løses, og **minst ett strategisk mål** for Gramo.

Dette **må støttes av** kvalitativ eller kvantitativ **innsikt** vi hår fått gjennom:

- Målinger
- Toppoppgaver på nett og i kunde- og medlemshevendelser
- Spørreundersøkelser
- Intervjuer
- Brukertester
- og annet

**Hvorfor?**

- Vi sikrer at vi bruker ressursene vår på innhold som løser brukerbehov og støtter Gramos mål.
- Jo mer vi vet om brukernes behov, jo bedre vil vi lykkes med innholdet.

---

# 2. Innhold blir til gjennom tverrfaglig samarbeid

Når vi lager innhold gjør vi det aldri alene og flere fagfelt skal være involvert. Det er **viktig fra dag én**.

Fageksperter, jurister, kundeservice, medlemsservice, innholdseksperter, designere og utviklere sørger sammen for at innholdet er korrekt og brukervennlig, og at tekst, visuell design og funksjonalitet fungerer godt sammen.

Å jobbe tverrfaglig betyr å sitte sammen, bryne seg på hverandre og lære av hverandre.

**Hvorfor?**

- Godt innhold er en kombinasjon av språk, funksjonalitet, flyt, struktur, visuell design og kode. Tverrfaglig innholdsarbeid er nøkkelen til det.
- Kvaliteten blir bedre fordi flere perspektiver og hensyn blir ivaretatt når folk med forskjellige fag, kompetanse, erfaringer og bakgrunn samarbeider om innholdet.
- Vi oppleves som mer enhetlig, og det er enklere å forholde seg til for dem som bruker Gramo.
- Vi sparer tid og ressurser.

---

# 3. Alt innhold skal brukertestes

Vil skal brukerteste at innholdet faktisk **fungerer sånn vi har tenkt**.

Brukertesting gir oss umiddelbar innsikt i **hvordan innholdet oppleves** og eventuelt **hva som hindrer** folk i å finne, forstå og få til.

**Hvorfor?**

- Folk har forskjellige forutsetninger for å forstå deres rettigheter og plikter.
- Avklare hva som er uklart, kan misforstås eller skape usikkerhet.
- Sikre at vi leverer på brukernes premisser og forutsetninger.
- Sikre at innholdet skaper tillit.

---

# 4. Informasjon som hører sammen, står sammen

Vi **samler** informasjon som hører sammen **på én side** – en kjerneside.

Vi **besvarer spørsmål i kontekst**. Derfor bruker vi **ikke** "ofte stilte spørsmål" eller liknende.

Vi samler innhold etter tema – **ikke** etter format, interne ansvarsområder eller lovtekster.

Vi lager **1 til 1 språkversjoner** av sider, fremfor å lage samlesider på ulike språk.

**Hvorfor?**

- Brukerne slipper kognitiv belastning ved å samle informasjon fra sider i hodet for å sammenstille den selv.
- Det gjør det enklere for brukerne å treffe riktig på første forsøk, både i navigasjon og søk på nettsidene eller eksterne søkemotorer.
- Det øker sjansen for at brukerne får all informasjon de skal ha.
- Spørsmål besvares i kontekst når folk har dem.
- Det gjør det enklere for medlems- og kundeservice å dele relevante lenker med brukerne.
- Vi reduserer sjansen for at informasjon ikke oppdateres alle steder.
- 1 til 1 språkversjoner gjør det mulig å navigere på sammen måte uavhengig av språk.

---

# 5. Vi oppdaterer fremfor å lage nytt.

Når det skjer en endring, **oppdaterer** vi kjernesiden fremfor å lage en aktuelt-sak eller en ny artikkel.

Vi **arkiverer** innhold som er utdatert, som ingen bruker eller som er duplikater. Det samme gjelder utdaterte aktuelt-saker.

Spør deg selv:

- Hva skjer hvis dette innholdet ikke finnes på gramo.no? Kan vi arkivere det ?
- Kanskje det er mest brukt internt og bør flyttes til en intern kanal
- Kanskje det bør slås sammen med noe annet?

Vi prioriterer å forbedre kjerneinnholdet, fremfor å lage støtteartikler. For eksempel hvis det er noe brukeren ikke får til, skal vi prioritere å forbedre innholdet slik at det får det til, fremfor å supplere med støtteinhold ved siden av.

Gramo.no er hovedkilden til riktig og oppdatert innhold om Gramos tilbud. Andre kanaler kan brukes til å peke inn til gramo.no ved behov.

**Hvorfor?**

- Brukerne slipper kognitiv belastning ved å samle informasjon fra sider i hodet for å sammenstille den selv.
- Det gjør det enklere for brukerne å treffe riktig på første forsøk, både i navigasjon og søk på nettsidene eller eksterne søkemotorer.
- Det øker sjansen for at brukerne får all informasjon de skal ha.
- Spørsmål besvares i kontekst når folk har dem.
- Det gjør det enklere for medlems- og kundeservice å dele relevante lenker med brukerne.
- Vi reduserer sjansen for at informasjon ikke oppdateres alle steder.
- 1:1 språkversjoner gjør det mulig å navigere på sammen måte uavhengig av språk.

---

# 6. Vi bruker klarspråk og møter brukerne med tillit

Vi skal bruke ord som alle kan forstå. Ingen skal ha behov for å kjenne til juridiske fagord eller Gramos begreper for å forstå tekstene på gramo.no

Klarspråk er kommunikasjon med så tydelig ordlyd, struktur og utforming at leserne i målgruppen finner informasjonen de trenger, forstår den og kan bruke den.

Vi skriver enkelt, tydelig og konkret.

Hvilke ord bruker folk selv om dette temaet? Bruk nøkkelord. Gode kilder til disse er søkelogg, brukertester, intervjuer, hevendelser, fritekstsvar fra undersøkelser.

**Hvorfor?**

- Det er først når brukerne fortsår innholdet og kan ta det i bruk at det kan bidra til at vi når Gramos mål.
- Når brukeren forstår med en gang sparer vi tid og penger.
- Det er demokratisk og inkluderende.
- Det skaper troverdighet og tillit.

[Språkguide for Gramo](https://gramointune.sharepoint.com/SitePages/Spr%C3%A5kguide.aspx)

[Klarspråk – Hvorfor og hvordan skrive klart (Språkrådet.no)](https://sprakradet.no/klarsprak/)

Standard for klarspråk ISO 24495-1:2023

---

# 7. Innholdet skal være tilgjengelig for alle, uavhengig av funksjonsevne

Vi lager innhold som er universelt utformet i henhold til [forskrift om universell utforming av IKT-løsninger](https://lovdata.no/forskrift/2013-06-21-732/%c2%a74).

Det er [35 krav for private virksomheter](https://www.uutilsynet.no/wcag-standarden/wcag-standarden/86?f%5b0%5d=t1:207&f%5b1%5d=t2:130). Kravene er spesifisert i Web Content Accessibility Guidelines (**WCAG**).

**Hvorfor?**

- Nødvendig for noen – bra for alle. Det gir rett og slett bedre kvalitet på innholdet.
- Fordi vi må følge forskrift om universell utforming av IKT-løsninger.

[WCAG – 35 krav for privat sektor (uutilsynet.no)](https://www.uutilsynet.no/wcag-standarden/wcag-standarden/86?f%5b0%5d=t1:207&f%5b1%5d=t2:130)

[Hvordan jobbe med universell utforming? (uutilsynet.no)](https://www.uutilsynet.no/veiledning/hvordan-jobbe-med-universell-utforming/245)
