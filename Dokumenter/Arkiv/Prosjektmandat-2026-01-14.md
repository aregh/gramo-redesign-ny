**Dato**: 14.01.2026 **Status**: Endelig versjon

# **Formål og rolle**

Dette dokumentet er Gramos interne prosjektmandat for redesign og videreutvikling av gramo.no. Mandatet skal sikre:

- tydelig styring av prosjektets mål, leveranser, omfang og rammer
- forutsigbar gjennomføring i tråd med inngått avtale med ekstern leverandør
- kontroll med fremdrift, kvalitet, økonomi og risiko

Prosjektmandatet er et styringsdokument for prosjektets gjennomføring og brukes aktivt av prosjekteier, styringsgruppe og prosjektledelse.

Mandatet kan oppdateres underveis i prosjektet dersom styringsgruppen vurderer det som nødvendig eller hensiktsmessig, for eksempel ved endringer i forutsetninger, prioriteringer eller rammer.

Eventuelle endringer skal dokumenteres skriftlig og godkjennes av styringsgruppen.

# **Forholdet til leverandøravtalen**

Prosjektets leveranser, omfang, fremdrift, økonomiske rammer og øvrige forpliktelser følger av inngått avtale med ekstern leverandør (Kjernepar AS), jf. punkt 13.

Dersom det foreligger motstrid mellom dette prosjektmandatet og inngått leverandøravtale, skal leverandøravtalen ha forrang.

Eventuelle endringer i leveranser, omfang eller økonomiske rammer skal håndteres i tråd med avtalens bestemmelser og godkjennes av styringsgruppen før iverksettelse.

# **Bakgrunn**

Gramo har over tid gjennomført løpende forbedringer av sine digitale flater. Gramo.no er i dag:

- inngangsport for medlemmer/rettighetshavere, musikkbrukere og øvrige interessenter
- en sentral merkevare- og omdømmeflate
- et viktig virkemiddel for å kommunisere Gramos rolle som kollektiv forvaltningsorganisasjon (CMO)

Innsiktsarbeidet gjennomført i 2024-2025 (brukerundersøkelser, analyse av toppopppgaver, kartlegging av nåsituasjon og målbilde for digitale kanaler) viser at dagens løsning har svakheter knyttet til:

- brukeropplevelse og oppgaveløsning
- struktur, språk og konsistens i innhold
- visuell fremtoning og merkevareforankring
- synlighet og gjennomslagskraft i digitale flater

Det digitale landskapet er samtidig preget av flere separate systemer:

- Webflow (gramo.no): Statiske nettsider og publiseringsverktøy (CMS)
- Intercom (hjelp.gramo.no): system for medlemsdialog og -støtte, som brukes som kunnskapsbase. Kostbart og ikke et fullverdig CMS egnet for nettsider
- Min Side (minside.gramo.no): Webportal for medlemmer/rettighetshavere koblet til kjernesystemet Echo. Skal erstattes av ny Apollon-webportal ila 2026

Med bakgrunn i dette er det besluttet å etablere et eget prosjekt for redesign og videreutvikling av gramo.no, gjennomført med ekstern leverandør og prosjektledelse.

Prosjektet er forankret i Gramos overordnede ambisjon om å etablere gramo.no som «en hub for alt», det vil si en samlet, merkevareforankret og brukervennlig inngangsport til Gramos tjenester, informasjon og digitale økosystem.

# **Mandat og avgrensning**

Prosjektets mandat er å gjennomføre et helhetlig, innholds- og merkevareforankret redesign av gramo.no som:

- styrker Gramos omdømme og merkevareposisjon som en tillitvekkende, moderne og profesjonell CMO
- gir tydelig og konsistent ekstern kommunikasjon på tvers av målgrupper og flater
- forbedrer brukeropplevelse og gjennomføring av prioriterte toppoppgaver
- bidrar til økt effektivisering gjennom bedre selvbetjening og redusert supportbelastning

Prosjektet har et avgrenset mandat og omfatter kun redesign og videreutvikling av gramo.no som ekstern kommunikasjons- og informasjonskanal. Prosjektet omfatter ikke:

- utvikling, prioritering eller forvaltning av ny Apollon-webportal
- videre bruk, avvikling eller erstatning av Intercom som system
- avklaringer knyttet til fremtidige roller, arbeidsoppgaver eller organisering

Avklaringer som berører Apollon, Min Side, Intercom eller organisatoriske forhold håndteres utenfor prosjektet, i ordinær drift eller i egne prosesser.

# **Prosjektstruktur - to hovedspor**

Prosjektet er strukturert i to parallelle og gjensidig forsterkende hovedspor som samlet skal sikre måloppnåelse innenfor prosjektets rammer.

**Spor 1: Styrke Gramos omdømme og merkevareposisjon**

Formål  
Styrke Gramos synlighet, legitimitet og posisjon som kollektiv forvaltningsorganisasjon gjennom tydelig, tillitvekkende og merkevareforankret kommunikasjon.

Mål

- styrke Gramos omdømme og merkevareposisjon som CMO
- øke kjennskap, kunnskap og forståelse for Gramos rolle
- øke engasjement og synlighet i digitale flater
- etablere gramo.no som en tydelig og konsistent kommunikasjonsplattform

Hovedelementer

- merkevareforankret visuelt redesign
- historiefortelling med data og statistikk
- klart, forståelig og konsistent språk
- prioritert kjerneinnhold
- forbedret struktur, navigasjon og informasjonsarkitektur

Forventede effekter

- økt trafikk og engasjement på prioriterte sider
- økt kjennskap og forståelse for Gramos rolle
- styrket ekstern legitimitet og tillit

**Spor 2: Økt effektivisering og økt kundetilfredshet**

Formål  
Forbedre brukeropplevelse og oppgaveløsning for Gramos viktigste målgrupper, og redusere behovet for manuell veiledning og support.

Mål

- øke gjennomføringsgrad på definerte toppoppgaver
- redusere supportbelastning og manuell oppfølging
- forbedre sentrale brukerreiser
- gjøre det enklere å finne, forstå og bruke Gramos tjenester

Hovedelementer

- tydelig prioritering av toppoppgaver og kjerneflyter
- hjelpeinnhold (landingssider, FAQ og veiledning)
- forbedret struktur for selvbetjening
- basis interaktiv statistikkvisning (basert på behandlet spilletidsrapporter)

Forventede effekter

- færre henvendelser til medlemsservice
- mindre tidsbruk på sentrale brukeroppgaver
- økt løsningsgrad på definerte toppoppgaver
- økt kundetilfredshet

# **Overordnede mål og suksesskriterier**

**Overordnede mål**

Prosjektet skal bidra til at gramo.no:

- styrker Gramos omdømme og merkevareposisjon som CMO
- gir tydelig og konsistent ekstern kommunikasjon
- øker brukernes gjennomføringsgrad på definerte toppoppgaver
- reduserer behovet for manuell veiledning og support

**Suksesskriterier**

Prosjektet anses som vellykket når:

- nettsiden fremstår visuelt, språklig og strukturelt i tråd med Gramos merkevare
- brukere opplever at det er lett å finne, forstå og bruke informasjon og tjenester
- innhold og design understøtter både oppgaveløsning og Gramos rolle og legitimitet
- løsningen kan videreutvikles iterativt uten strukturelle endringer

# **Omfang og leveranser**

**Omfang**

Prosjektet omfatter redesign og videreutvikling av gramo.no som ekstern kommunikasjonsflate, herunder:

- merkevareforankret visuelt redesign
- innholdsstrategi, prioritering og strukturering av innhold
- forbedring av sentrale brukerreiser og toppoppgaver
- etablering av gramo.no som nav i Gramos digitale økosystem
- design- og strukturprinsipper for gjenbruk i andre flater

Prosjektet omfatter etablering av **Sanity.io** som API-basert innholdsplattform (headless CMS), inkludert:

- innholdsmodeller og datastrukturer
- redaksjonelle arbeidsflater
- tilrettelegging for gjenbruk av innhold

**Hovedleveranser**

- godkjent konsept for struktur, innhold og visuelt uttrykk
- redesign av gramo.no i tråd med Gramos merkevare og kommunikasjonsmål
- etablert innholdsstruktur og innholdsmodeller i Sanity
- konfigurerte redaksjonelle arbeidsflater
- prioritert og oppdatert kjerneinnhold
- interaktiv basis-statistikkvisning innenfor avtalte rammer
- publisert ny versjon av gramo.no
- dokumentasjon for videre forvaltning og utvikling

# **Organisering, roller og beslutningslinjer**

Prosjektet organiseres som et _digitalt redesign- og kommunikasjonsprosjekt for gramo.no_, som ledes av ekstern leverandør / prosjektleder, med bistand fra interne ressurser i Gramo

<div class="joplin-table-wrapper"><table><tbody><tr><th><p><strong>Rolle</strong></p></th><th><p><strong>Hvem</strong></p></th><th><p><strong>Ansvar</strong></p></th></tr><tr><td><p>Prosjekteier</p></td><td><p>Daglig leder</p></td><td><ul><li>Overordnet ansvarlig for måloppnåelse og ressursallokering</li><li>Godkjenner vesentlig endringer og avvik, og håndterer eskaleringer i prosjektet</li><li>Leder styringsgruppen</li><li>Rapporterer til styret i Gramo</li></ul></td></tr><tr><td><p>Styringsgruppe</p></td><td><p>Ledergruppen</p></td><td><ul><li>Sikrer strategisk forankring og styring av prosjektet, godkjenner leveranser og endringer, og følger opp risiko og kvalitet</li><li>Bidrar til overordnede beslutninger og risikovurderinger</li><li>Behandler eskaleringer fra prosjektgruppe</li></ul></td></tr><tr><td><p>Ekstern prosjektleder</p></td><td><p>Are G.U. Halland</p></td><td><ul><li>Operativt ansvar for prosjektgjennomføringen iht. omforent plan og avtale (i samråd med intern prosjektleder)</li></ul></td></tr><tr><td><p>Intern prosjektansvarlig</p></td><td><p>Rita H. Mamelund</p></td><td><ul><li>Beslutningsmyndighet innenfor rammene av prosjektplan og budsjett.</li><li>Koordinerer interne og eksterne ressurser, følger opp fremdrift, ekstern leverandør, ressursbruk, budsjett og risikostyring i samråd med ekstern prosjektleder</li><li>Rapporterer til intern styringsgruppe</li></ul></td></tr><tr><td><p>Prosjektgruppe</p></td><td><p>Bastian Daae,<br>Inge Fossland, m.fl.</p></td><td><ul><li>Faglige bidragsytere og premissleverandører i prosjektgjennomføringen, innenfor respektive fagområder (kommunikasjon, UX, brukerinnsikt, innholdsdesign, merkevare, innholdsarkitektur, Sanity o.l.)</li><li>Kvalitetssikrer og bidrar i faglige leveranser i prosjektet</li></ul></td></tr></tbody></table></div>

# **Gjennomføringsmodell og fremdrift**

Prosjektet gjennomføres iterativt og faseinndelt, iht. omforent plan og inngått avtale med ekstern leverandør:

- Analyse og konsept
- Produksjon og utvikling
- Ferdigstillelse og lansering

# **Økonomiske rammer**

Prosjektet gjennomføres innenfor vedtatt budsjettramme basert på inngått avtale med ekstern leverandør. Endringer i omfang eller kostnadsnivå skal varsles tidlig, dokumenteres skriftlig og godkjennes av intern styringsgruppe før iverksettelse.

# **Risiko og usikkerhet**

Risikovurderingen tar utgangspunkt i prosjektets faktiske gjennomføringsmodell: et innholds- og redesignprosjekt med ekstern prosjektledelse, betydelig intern medvirkning og etterfølgende overgang til ordinær drift og kontinuerlig videreutvikling.

# **Tilgang til interne ressurser og kapasitet**

Prosjektets fremdrift og kvalitet er avhengig av tilgjengelighet hos interne fagressurser. Begrenset kapasitet eller prioriteringskonflikter kan medføre forsinkelser eller redusert kvalitet i leveranser.

Tiltak:

- Tydelig prioritering og forankring av prosjektet i styringsgruppen
- Realistisk planlegging av intern medvirkning per fase
- Løpende avklaringer ved kapasitetsutfordringer

# **Innholdsstruktur, prioritering og innholdsproduksjon**

Det er risiko for at omfang, kompleksitet eller kvalitet i innholdsarbeidet undervurderes, særlig knyttet til strukturering, omskriving og nyproduksjon av innhold rettet mot ulike målgrupper.

Tiltak:

- Tydelig prioritering av kjerneinnhold og målgrupper
- Fortløpende godkjenning av innholdsstruktur og -omfang
- Bevisst avgrensning av ambisjonsnivå innenfor prosjektets rammer

# **Kompetanseoverføring fra ekstern leverandør**

Det er risiko for utilstrekkelig kompetanseoverføring fra ekstern prosjektleder og leverandør til Gramos interne ressurser, noe som kan svekke evnen til videreutvikling og forvaltning etter prosjektets avslutning.

Tiltak:

- Krav til dokumentasjon av løsninger, prinsipper og arbeidsmetodikk
- Involvering av interne ressurser gjennom hele prosjektløpet
- Planlagt og strukturert overlevering ved prosjektavslutning

# **Overføring fra prosjekt til drift og kontinuerlig forbedring**

Det er risiko for at overgangen fra prosjekt til ordinær drift ikke i tilstrekkelig grad sikrer kontinuitet i videreutvikling, forbedring og oppfølging av gramo.no.

Tiltak:

- Tydelig definert prosjektavslutning med ferdige leveranser
- Overlevering av nødvendig dokumentasjon og anbefalinger
- Videre utvikling og forbedring forankres i linjeorganisasjonen etter prosjektet

# **Intern kompetanse på innholdsproduksjon og digitale flater**

Det er risiko for at manglende intern kompetanse innen innholdsproduksjon og -forvaltning, sosiale medier og øvrige digitale flater begrenser effekten av prosjektets leveranser over tid.

Tiltak:

- Bevisst kompetansebygging gjennom prosjektet
- Praktisk opplæring og erfaringsoverføring til interne ressurser
- Tydelig skille mellom prosjektleveranser og videre kompetanseutvikling i linjen

# **Rapportering, overføring til drift og oppfølging**

Ekstern prosjektleder rapporterer jevnlig til intern prosjektansvarlig på:

- Fremdrift mot mål og leveranser
- Risiko og usikkerhet, herunder eventuelle avvik fra definerte rammer
- Økonomisk status

Styringsgruppen mottar:

- Statusrapport én gang per måned
- Avviks- og risikorapport ved behov
- Sluttrapport etter lansering

# **Overføring til drift**

Prosjektet avsluttes når:

- avtalte leveranser er godkjent av prosjekteier
- ny versjon av gramo.no er satt i ordinær produksjon
- nødvendig dokumentasjon for videre forvaltning er overlevert

Overføring til drift skal sikre at Gramo selvstendig kan videreutvikle og forvalte gramo.no og Sanity-plattformen etter prosjektets avslutning, herunder:

- overlevering av ferdig konfigurert Sanity-løsning med innholdsmodeller og redaksjonelle oppsett
- dokumentert forståelse av hvordan innhold opprettes, struktureres og gjenbrukes
- kompetanseoverføring til interne ressurser knyttet til innholdsforvaltning og publisering

# **Vedlegg**

Signert avtale mellom Kjernepar AS (ekstern leverandør) og Gramo, med beskrivelse av leveranser, økonomiske rammer og eksterne prosjektressurser.
