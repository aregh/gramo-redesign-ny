Prosjektmandat: Redesign av gramo.no 

Dato: 6.1.2026	Status: Revidert utkast fra Kim med endringsforslag fra Are 

 

Bakgrunn 

Gramo har over tid gjennomført løpende forbedringer av sine digitale flater. Gramo.no er i dag: 

 

inngangsport for medlemmer/rettighetshavere, musikkbrukere og øvrige interessenter 

en sentral merkevare- og omdømmeflate 

et viktig virkemiddel for å kommunisere Gramos rolle som kollektiv forvaltningsorganisasjon (CMO) 

 

Innsiktsarbeidet gjennomført i 2024-2025 (brukerundersøkelser, analyse av toppopppgaver, kartlegging av nåsituasjon og målbilde for digitale kanaler) viser at dagens løsning har svakheter knyttet til: 

 

brukeropplevelse og oppgaveløsning 

struktur, språk og konsistens i innhold 

visuell fremtoning og merkevareforankring 

synlighet og gjennomslagskraft i digitale flater 

 

Det digitale landskapet er samtidig preget av flere separate systemer: 

 

Webflow (gramo.no): Statiske nettsider og publiseringsverktøy (CMS) 

Intercom (hjelp.gramo.no): system for medlemsdialog og -støtte, som brukes som kunnskapsbase. Kostbart og ikke et fullverdig CMS egnet for nettsider 

Min Side (minside.gramo.no): Webportal for medlemmer/rettighetshavere koblet til kjernesystemet Echo. Skal erstattes av ny Apollon-webportal ila 2026 

 

Med bakgrunn i ovennevnte, er det besluttet å etablere et eget prosjekt for redesign og videreutvikling av gramo.no, med hovedvekt på: 

 

ekstern kommunikasjon og merkevare 

omdømme, synlighet og engasjement hos målgrupper 

forbedret brukeropplevelse og prioriterte brukeroppgaver 

 

Prosjektet gjennomføres med ekstern leverandør og prosjektledelse.  

Formål og mandat 

Formålet med prosjektet er å gjennomføre et helhetlig redesign av gramo.no som styrker Gramos eksterne kommunikasjon, merkevare og digitale synlighet, samtidig som nettsiden gir en bedre og mer effektiv brukeropplevelse og ekstern kommunikasjon for definerte målgrupper. 

 

Prosjektet skal særlig bidra til: 

 

en tydeligere og mer konsistent merkevareopplevelse på tvers av digitale flater 

styrket omdømme, synlighet og engasjement hos prioriterte målgrupper 

klart, forståelig og tillitvekkende innhold som understøtter Gramos rolle som CMO 

forbedret gjennomføring av sentrale brukeroppgaver på gramo.no 

Prosjektet har et avgrenset mandat og skal ikke omfatte: 

 

utvikling, prioritering eller forvaltning av ny webportal i Apollon 

videre bruk, avvikling eller erstatning av Intercom som system for medlemsdialog og -støtte 

avklaringer knyttet til fremtidige roller, arbeidsoppgaver eller organisering 

 

Prosjektets leveranser er begrenset til redesign og videreutvikling av gramo.no, som ekstern kommunikasjons- og informasjonskanal. Avklaringer som berører Apollon, Min Side, Intercom eller organisatoriske forhold håndteres utenfor prosjektet, i ordinær drift eller i egne prosesser. 

 

Prosjektmandatet skal sikre tydelig intern styring, forutsigbar gjennomføring og klar rolleforståelse mellom prosjekt, linjeorganisasjon og øvrige strategiske prosjekter og initiativer. 

Mål og suksesskriterier 

Overordnede mål 

Prosjektet skal bidra til at gramo.no, som Gramos viktigste eksterne kommunikasjonsflate: 

 

styrker Gramos omdømme og merkevareposisjon som en tillitvekkende, moderne og profesjonell CMO 

gir tydelig og konsistent ekstern kommunikasjon på tvers av målgrupper og flater 

øker brukernes gjennomføringsgrad på definerte toppopppgaver 

reduserer behovet for manuell veiledning og henvendelser til medlemsservice 

Suksesskriterier 

Prosjektet anses som vellykket når: 

 

nettsiden fremstår visuelt, språklig og strukturelt i tråd med Gramos merkevare og kommunikasjonsmål 

brukere opplever at det er lett å finne, forstå og bruke informasjon og tjenester 

innhold og design understøtter både oppgaveløsning og Gramos rolle og legitimitet 

løsningen kan videreutvikles iterativt uten vesentlige strukturelle endringer 

 

3.3. Målbare effektmål 

Prosjektets suksess skal kunne måles gjennom: 

Redusert supportbelastning: Nedgang i antall henvendelser til medlemsservice relatert til toppoppgaver (baseline etableres før oppstart) 

Økt oppgaveløsning: Økt løsningsgrad på definerte toppoppgaver (målt via Skyra) 

Økt engasjement: Økt trafikk og engasjement på prioriterte sider (målt via Google Analytics) 

Omfang og avgrensning 

Omfang 

Prosjektet omfatter redesign og videreutvikling av gramo.no som ekstern kommunikasjonsflate og informasjonskanal, herunder: 

 

merkevareforankret visuelt redesign (struktur, uttrykk og helhet) 

innholdsstrategi, prioritering og strukturering av innhold rettet mot definerte målgrupper 

forbedring av sentrale brukerreiser og toppopppgaver 

tilpasning av gramo.no som «nav» i Gramos samlede digitale tilstedeværelse 

design- og strukturprinsipper som kan gjenbrukes i andre digitale flater over tid 

 

Prosjektet omfatter også etablering og bruk av Sanity.io som en API-basert innholdsplattform (headless CMS) for gramo.no. Sanity er ikke et tradisjonelt, monolittisk publiseringssystem, men en fleksibel innholdsplattform der strukturert innhold modelleres uavhengig av presentasjonslag. 

 

Dette innebærer: 

 

etablering av innholdsmodeller og datastrukturer tilpasset gramo.no og Gramos kommunikasjonsbehov 

konfigurering av redaksjonelle arbeidsflater for effektiv innholdsproduksjon og -forvaltning 

tilrettelegging for gjenbruk av innhold på tvers av digitale flater over tid 

 

Valg av Sanity.io er en integrert del av prosjektets leveranse og en forutsetning for måloppnåelse innen ekstern kommunikasjon, merkevare, brukeropplevelse og langsiktig forvaltning. 

Avgrensning 

Prosjektet er eksplisitt avgrenset mot følgende områder, som ikke inngår i prosjektscope: 

 

Apollon webportal: Utvikling, funksjonalitet, prioritering og organisering av ny webportal i Apollon inngår ikke i dette prosjektet. Prosjektet skal kun ta hensyn til fremtidig integrasjon på et overordnet nivå (informasjon, lenking og konsistent brukerreise). 

Intercom: Videre bruk, avvikling eller erstatning av Intercom som system, herunder eierskap til hjelpeinnhold og kundedialog, inngår ikke i prosjektet. 

Eierskap, roller og organisering: Avklaringer knyttet til fremtidig systemeierskap, redaktøransvar, roller, arbeidsoppgaver og organisering inngår ikke i prosjektet. 

 

4.3. Grenselandsfunksjonalitet mellom gramo.no og Apollon 

Følgende funksjoner er avklart som del av redesign-prosjektet: 

Funksjon 

Status 

Håndtering 

ISRC-registrering 

Utenfor Apollon 

Kan forbedres i redesign-prosjektet 

Informasjon om utbetalinger 

Lenke til Apollon 

Forklarende innhold på gramo.no 

Registrering som medlem 

Uklart 

Avklares med Apollon-prosjektet 

FAQ og veiledning 

På gramo.no 

Skal matche prosesser i Apollon 

For funksjoner som løses i Apollon webportal, skal gramo.no gi: 

Tydelig informasjon om hvordan prosessen fungerer 

Lenker til innlogging i webportalen 

Oppdaterte FAQ-er som matcher webportalens funksjonalitet 

Leveranser 

Hovedleveranser i prosjektet er: 

 

Godkjent konsept for struktur, innhold og visuelt uttrykk 

Redesign av gramo.no i tråd med Gramos merkevare og kommunikasjonsmål 

Etablert innholdsstruktur og innholdsmodeller i Sanity.io 

Konfigurerte redaksjonelle arbeidsflater i Sanity for publisering og videre forvaltning 

Oppdatert og prioritert innhold som støtter både oppgaveløsning og ekstern kommunikasjon 

Levere interaktiv statistikkløsning for basisvisning av eksisterende spilletidsdata o.l. * 

Publisert ny versjon av gramo.no i produksjon 

Dokumentasjon av innholdsmodeller, designprinsipper, redaksjonelle prinsipper og tekniske forutsetninger for videre bruk 

 

* Omfanget for statistikkvisning må avklares eksplisitt. Dersom kravene i prosjektet går utover en basisløsning, må dette håndteres som vesentlig endring i prosjektmandat, eller som eget prosjekt, og skal fremlegges styringsgruppen for godkjenning.  

Organisering, roller og beslutningslinjer 

Prosjektet organiseres som et digitalt redesign- og kommunikasjonsprosjekt for gramo.no, som ledes av ekstern leverandør / prosjektleder, med bistand fra interne ressurser i Gramo 

 

Rolle 

Hvem 

Ansvar 

Prosjekteier 

Daglig leder 

Overordnet ansvarlig for måloppnåelse og ressursallokering 

Godkjenner vesentlig endringer og avvik, og håndterer eskaleringer i prosjektet  

Leder styringsgruppen 

Rapporterer til styret i Gramo 

Styringsgruppe 

Ledergruppen 

Sikrer strategisk forankring og styring av prosjektet, godkjenner leveranser og endringer, og følger opp risiko og kvalitet 

Bidrar til overordnede beslutninger og risikovurderinger 

Behandler eskaleringer fra prosjektgruppe 

Ekstern prosjektleder 

Are G.U. Halland 

Operativt ansvar for prosjektgjennomføringen iht. omforent plan og avtale (i samråd med intern prosjektleder) 

Intern prosjektansvarlig 

Rita H. Mamelund 

Beslutningsmyndighet innenfor rammene av prosjektplan og budsjett. 

Koordinerer interne og eksterne ressurser, følger opp fremdrift, ekstern leverandør, ressursbruk, budsjett og risikostyring i samråd med ekstern prosjektleder 

Rapporterer til intern styringsgruppe 

Prosjektgruppe 

Bastian Daae 

Inge Fossland 

Torstein Norendal 

Faglige bidragsytere og premissleverandører i prosjektgjennomføringen, innenfor respektive fagområder (kommunikasjon, UX, brukerinnsikt, innholdsdesign, merkevare, innholdsarkitektur, Sanity o.l.) 

Kvalitetssikrer og bidrar i faglige leveranser i prosjektet 

Andre interne ressurser 

TBD 

Referansegruppe ifm. innholdsdesign og -produksjon, FAQ, o.l. 

Systemeier 

TBD 

Avklares ved overgang til drift 

Gjennomføringsmodell og fremdrift 

Prosjektet gjennomføres iterativt og faseinndelt, iht. omforent plan og inngått avtale med ekstern leverandør: 

 

Analyse og konsept 

Produksjon og utvikling 

Ferdigstillelse og lansering 

Økonomiske rammer 

Prosjektet gjennomføres innenfor vedtatt budsjettramme basert på inngått avtale med ekstern leverandør. Endringer i omfang eller kostnadsnivå skal varsles tidlig, dokumenteres skriftlig og godkjennes av intern styringsgruppe før iverksettelse.  

 

 

Risiko og usikkerhet 

Risikovurderingen tar utgangspunkt i prosjektets faktiske gjennomføringsmodell: et innholds- og redesignprosjekt med ekstern prosjektledelse, betydelig intern medvirkning og etterfølgende overgang til ordinær drift og kontinuerlig videreutvikling. 

Tilgang til interne ressurser og kapasitet 

Prosjektets fremdrift og kvalitet er avhengig av tilgjengelighet hos interne fagressurser. Begrenset kapasitet eller prioriteringskonflikter kan medføre forsinkelser eller redusert kvalitet i leveranser. 

 

Tiltak: 

Tydelig prioritering og forankring av prosjektet i styringsgruppen 

Realistisk planlegging av intern medvirkning per fase 

Løpende avklaringer ved kapasitetsutfordringer 

Innholdsstruktur, prioritering og innholdsproduksjon 

Det er risiko for at omfang, kompleksitet eller kvalitet i innholdsarbeidet undervurderes, særlig knyttet til strukturering, omskriving og nyproduksjon av innhold rettet mot ulike målgrupper. 

 

Tiltak: 

Tydelig prioritering av kjerneinnhold og målgrupper 

Fortløpende godkjenning av innholdsstruktur og -omfang 

Bevisst avgrensning av ambisjonsnivå innenfor prosjektets rammer 

Kompetanseoverføring fra ekstern leverandør 

Det er risiko for utilstrekkelig kompetanseoverføring fra ekstern prosjektleder og leverandør til Gramos interne ressurser, noe som kan svekke evnen til videreutvikling og forvaltning etter prosjektets avslutning. 

 

Tiltak: 

Krav til dokumentasjon av løsninger, prinsipper og arbeidsmetodikk 

Involvering av interne ressurser gjennom hele prosjektløpet 

Planlagt og strukturert overlevering ved prosjektavslutning 

Overføring fra prosjekt til drift og kontinuerlig forbedring 

Det er risiko for at overgangen fra prosjekt til ordinær drift ikke i tilstrekkelig grad sikrer kontinuitet i videreutvikling, forbedring og oppfølging av gramo.no. 

 

Tiltak: 

Tydelig definert prosjektavslutning med ferdige leveranser 

Overlevering av nødvendig dokumentasjon og anbefalinger 

Videre utvikling og forbedring forankres i linjeorganisasjonen etter prosjektet 

Intern kompetanse på innholdsproduksjon og digitale flater 

Det er risiko for at manglende intern kompetanse innen innholdsproduksjon og -forvaltning, sosiale medier og øvrige digitale flater begrenser effekten av prosjektets leveranser over tid. 

 

 

Tiltak: 

Bevisst kompetansebygging gjennom prosjektet 

Praktisk opplæring og erfaringsoverføring til interne ressurser 

Tydelig skille mellom prosjektleveranser og videre kompetanseutvikling i linjen 

Rapportering, overføring til drift og oppfølging 

Ekstern prosjektleder rapporterer jevnlig til intern prosjektansvarlig på: 

 

Fremdrift mot mål og leveranser 

Risiko og usikkerhet, herunder eventuelle avvik fra definert scope 

Økonomisk status 

 

Styringsgruppen mottar: 

 

Statusrapport én gang per måned 

Avviks- og risikorapport ved behov 

Sluttrapport etter lansering 

Overføring til drift 

Prosjektet avsluttes når: 

 

Avtalte leveranser er godkjent av prosjekteier 

Nettsiden er satt i ordinær produksjon 

Nødvendig dokumentasjon for videre forvaltning er overlevert 

 

Overføring til drift skal sikre at Gramo selvstendig kan videreutvikle og forvalte gramo.no og Sanity-plattformen etter prosjektets avslutning. Dette innebærer: 

 

Overlevering av ferdig konfigurert Sanity-løsning, inkludert innholdsmodeller og redaksjonelle oppsett 

Dokumentert forståelse av hvordan innhold opprettes, struktureres og gjenbrukes i Sanity 

Kompetanseoverføring til interne ressurser knyttet til innholdsforvaltning, publisering og enkel videreutvikling 

Vedlegg 

Signert avtale mellom Kjernepar AS (ekstern leverandør) og Gramo, med beskrivelse av leveranser, økonomiske rammer og eksterne prosjektressurser.  