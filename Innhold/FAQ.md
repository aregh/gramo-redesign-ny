# FAQ – Ofte stilte spørsmål

> Dette dokumentet er et sted for å samle FAQ-tekster som kan brukes på gramo.no og i andre kanaler.

## Hvorfor må jeg ha ISRC?

ISRC (International Standard Recording Code) er innspillingens unike identifikasjonsnummer – som et personnummer for låten din.

**Alle innspillinger som gis ut i Norge skal ha en ISRC-kode.**

Når musikken din spilles på radio, rapporterer radiostasjonen ISRC-koden til oss. Slik vet vi nøyaktig hvilken innspilling som ble spilt, og kan betale pengene til riktig person.

**Uten ISRC kan vi ikke vite at det er din innspilling som spilles, og da kan vi heller ikke betale deg.**

### Får du ISRC automatisk?

**I de fleste tilfeller får du ISRC automatisk** når du distribuerer musikken din til Spotify, Apple Music og andre strømmetjenester.

Distributører som DistroKid, Phonofile, The Orchard og lignende lager vanligvis ISRC for deg. **Sjekk med distributøren din først** – har du allerede fått ISRC, skal du bruke den koden.

> **Viktig:** Hvis innspillingen har fått ISRC fra før, skal du alltid bruke samme kode – selv om du gir den ut på nytt eller på en samleplate.

---

## Hva er registrantkode?

Registrantkode er en kode på 3 tegn (f.eks. `XYZ`) som du får av Gramo.

**Registrantkoden er din unike ID som utgiver/produsent.** Du får én kode, og den beholder du for alltid. Du kan bruke samme registrantkode på tvers av alle labeler du eier.

### Hva bruker du registrantkoden til?

Du bruker registrantkoden til å lage ISRC-koder for innspillingene dine. ISRC-koden bygges opp slik:

**NO - XYZ - 25 - 00001**

- **NO:** Landkode (Norge)
- **XYZ:** Din registrantkode
- **25:** Årstall (f.eks. 2025)
- **00001:** Løpenummer (du bestemmer selv)

### Hvordan få registrantkode?

**Du trenger ikke å være medlem i Gramo for å få tildelt registrantkode og lage ISRC.**

Send oss en melding med navn på label, så ordner vi registrantkode til deg.

Hvis du allerede er medlem, finner du registrantkoden din på Min side.

---

## Hva er label?

Et label (eller platemerke på norsk) er et merkenavn som musikken markedsføres under.

**Tenk på det som et varemerke for musikken din.**

### Eksempler

- Et plateselskap kan ha flere labeler. For eksempel kan et stort plateselskap ha ett label for rock, ett for elektronisk musikk, og ett for jazz.
- Hvis du gir ut musikk selv, kan du lage ditt eget label – det kan være ditt artistnavn, et fantasinavn, eller hva du vil.

### Label og registrantkode

Første gang du registrerer deg hos Gramo som personlig produsent eller plateselskap, får du en registrantkode.

**Du kan bruke samme registrantkode på tvers av alle labeler du eier.**

Registrantkoden skal du bruke i den første delen av ISRC-koden.

