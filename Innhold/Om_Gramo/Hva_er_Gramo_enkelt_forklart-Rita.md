**Hva og hvem er Gramo?**

Det er et par ting vi tenker har vært viktig å få fram når det gjelder å fortelle hvem Gramo er – til målgrupper uten særlig innsikt:

At det er de utøvende kunstnerne/(artister og musikere og produsentene av lydopptak/plateselskap og egenprodusenter vi er til for og fordeler vederlag til

At vi fordeler vederlag for bruk av musikk på radio og virksomheter/kundelokaler som spiller musikk i det offentlige rom

Innspilt musikk

Dette for å skille oss fra TONO som er for komponister og tekstforfattere – og for å ikke blande med strømming (eller live) – som er innenfor TONOs virksomhet. For våre rettighetshavere er strømming innenfor eneretten, og administreres av plateselskapene.

Når det gjelder kommunikasjon til virksomheter (butikk, kafe etc), har vi også synliggjort at vi er godkjent av kulturdepartementet.

Et poeng er også at vår virksomhet er forankret i lov – åndsverkloven § 21.

Når det gjelder mer «verdibasert» kommunikasjon har vi sagt at:

Vi er bindeleddet mellom rettighetshaverne og musikkbrukerne slik at de slipper å inngå avtale hver gang en innspilling skal brukes

Gramo – en kilde til et rikt musikkliv

Synliggjøre via tall antall medlemmer, avtaler, innspillinger, timer behandlet musikk osv.

Vi har forsøkt oss på andre varianter også, men det har vært krefter som synes det tenderer til rosablogg… og at det er nok å henvise til paragrafer. Jeg tenker dette kanskje er i ferd med å endre seg.

Vi har også brukt sitater fra artister om viktigheten av Gramo, men vi har ikke flust av disse.

**Utkast «Om Gramo»**

Første avsnitt kan være en kort variant, alle avsnittene en noe mer utfyllende.

Gramo jobber for at musikere, artister og plateselskap/produsenter får betalt når den innspilte musikken deres blir brukt på radio, i butikker, kafeer, treningssentre og lignende.

Vi fungerer som et bindeledd mellom rettighetshavere og musikkbrukere, slik at du slipper å inngå avtale hver gang noen spiller innspillingen din.

Gramo er godkjent av Kultur- og likestillingsdepartementet som oppkrevings- og fordelingsorganisasjon etter åndsverkloven § 21.

**Om Gramo – fra års- og åpenhetsrapporten**

Gramo ble stiftet 7. juni 1989 som en selveiende og ideell medlemsforening, og er registrert hos Patentstyret som en kollektiv forvaltningsorganisasjon, jf. CRM-loven §§ 2 første ledd, 3 bokstav a og 52.

Foreningens formål er å overvåke, fremme og kollektivt forvalte de nærstående rettighetene til produsenter av lydopptak og utøvende kunstnere, som Gramo har fått fullmakt til å forvalte ved lov eller overdragelse, lisens eller annen avtale.

Foreningen kan også påta seg den praktiske administrasjonen av andre rettighetsområder, for andre rettighetshavere.

Gramo er godkjent av Kultur- og likestillingsdepartementet som oppkrevings- og fordelingsorganisasjon etter åndsverkloven § 21 ved offentlig fremføring og overføring til allmennheten av lydopptak. Godkjenningen gjelder ikke for videresending av kringkastede lydopptak, eller for lydopptak som overføres på en slik måte at den enkelte selv kan velge tid og sted for tilgang til lydopptaket.

Gramo er også godkjent som oppkrevings- og fordelingsorganisasjon for utøvende kunstneres rett til tilleggsvederlag etter åndsverkloven § 18. For offentlig fremføring og overføring til allmennheten av lydopptak, som ikke er vernet etter åndsverkloven § 21, gjelder lov om avgift på offentlig fremføring av utøvende kunstneres prestasjoner mv. Kultur- og likestillingsdepartementet har bestemt at Gramo skal kreve inn denne avgiften, på vegne av Fond for utøvende kunstnere.

**Liste med elementer til budskap**

Godkjent av Kulturdepartementet

Innspilt musikk (og andre lydopptak)

Offentlig fremføring og kringkasting (butikker, restauranter osv.) – IKKE strømming osv.

Vederlag til artister, musikere og fonogramprodusenter

De eier og er øverste beslutningsmyndighet

Bindeledd mellom rettighetshavere og musikkbrukere slik at de ikke trenger å be om tillatelse hver gang. Rettighetshavere kan fokusere på å lage musikk, og brukere på sin virksomhet

Non profit

Åpenhet

Nøyaktighet

Bærekraft - «Circle of life» – bidrag slik at rettighetshavere kan lage ny musikk til våre liv

Kontroll over et stort antall medlemmer, innspillinger, brukt musikk ned til detaljer

Best kontroll over norsk repertoar

Ingen avgift, medlemskap er gratis

Innhenter vederlag for musikkbruk i utlandet gjennom avtaler

Vi bidrar i ulike nasjonale/internasjonale arbeids- og ekspertgrupper

Vi jobber for rettighetshavernes beste gjennom lover og lovgivning