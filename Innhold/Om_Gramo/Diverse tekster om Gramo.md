*Dette er diverse tekster om Gramo hentet fra ulike kilder. Brukes som grunnlag for å beskrive Gramo i ulike sammenhenger.*



# Pressemelding

## Om Gramo

Gramo er en ideell medlemsforening, stiftet i 1989, og har som formål å overvåke, fremme og kollektivt forvalte de økonomiske nærstående rettighetene til produsenter av lydopptak og utøvende kunstnere, i tråd med åndsverkloven § 21. Gramo krever også opp avgift på vegne av Fond for utøvende kunstnere. Gramo har 52 000 medlemmer og resultat til fordeling i 2024 var 221,9 millioner kroner.

# Fra årsrapport 2024

## Hvordan fungerer Gramo?

Gramo sikrer at produsenter av lydopptak og utøvende kunstnere får rimelig betalt for sin innsats, og synliggjør verdien av enkel og lovlig bruk av innspilt musikk på radio og i det offentlige rom. Gramo er bindeledd mellom rettighetshavere og musikkbrukere, så de slipper å inngå avtale hver eneste gang noen ønsker å bruke en innspilling. 

* Radiostasjoner, butikker, kaféer, restauranter, treningssentre og andre som offentlig fremfører eller overfører innspilt musikk til allmennheten, må betale vederlag til Gramo 

* Gramo behandler spilletidsrapporter fra musikkbrukere og kobler disse mot sin database med innspillinger og rettighetshavere. 

* Gramo utbetaler vederlag individuelt til produsenter og utøvende kunstnere som har bidratt på innspillingene. 

* Gramos virksomhet er forankret i åndsverkloven § 21. 

## Fra daglig leders innledning

Vår oppgave er å sikre en rettferdig, effektiv og etterprøvbar forvaltning av rettigheter etter åndsverkloven § 21, og vi er godkjent av Kultur- og likestillingsdepartementet til å utføre dette oppdraget på vegne av våre rettighetshavere. 

Gramos rolle handler om mer enn tall og teknologi. Vi forvalter tillit. Fra rettighetshavere som gir oss mandat til å handle på deres vegne. Fra musikkbrukere som forventer ryddige avtaler. Og fra myndighetene, som stiller strenge krav til hvordan vi skal operere. Det er et ansvar vi tar på alvor. For oss handler det om noe mer enn innkreving, saksbehandling og fordeling. Det handler å være en kilde til et rikt musikkliv, om å sikre at utøvende kunstnere og produsenter av lydopptak får rimelig betalt for sin innsats og synliggjøre verdien av enkel og lovlig bruk av innspilt musikk. Derfor jobber vi hver dag for å forbedre systemene, kvalitetssikre prosessen

# Årsberetning

## Om Gramo 

Gramo ble stiftet 7. juni 1989 som en selveiende og ideell medlemsforening. Foreningens formål er å overvåke, fremme og kollektivt forvalte de økonomiske nærstående rettighetene til produsenter av lydopptak og utøvende kunstnere som Gramo har fått fullmakt til å forvalte ved lov eller ved overdragelse, lisens eller annen avtale. Foreningen kan også påta seg den praktiske administrasjonen av andre rettighetsområder, for andre rettighetshavere. Gramo har ingen eierinteresser i andre selskaper eller organisasjoner. 

# Åpenhetsrapporten

Åpenhetsrapporten for 2024, om Gramos virksomhet, er utarbeidet i samsvar med lov om kollektiv forvaltning av opphavsrett mv. («CRM-loven») § 36 og fastsatt forskrift. 

## OM GRAMO 

Gramo ble stiftet 7. juni 1989 som en selveiende og ideell medlemsforening, og er registrert hos Patentstyret som en kollektiv forvaltningsorganisasjon, jf. CRM-loven §§ 2 første ledd, 3 bokstav a og 52. 

Foreningens formål er å overvåke, fremme og kollektivt forvalte de nærstående rettighetene til produsenter av lydopptak og utøvende kunstnere, som Gramo har fått fullmakt til å forvalte ved lov eller overdragelse, lisens eller annen avtale. Foreningen kan også påta seg den praktiske administrasjonen av andre rettighetsområder, for andre rettighetshavere. 

Gramo er godkjent av Kultur- og likestillingsdepartementet som oppkrevings- og fordelingsorganisasjon etter åndsverkloven § 21 ved offentlig fremføring og overføring til allmennheten av lydopptak. Godkjenningen gjelder ikke for videresending av kringkastede lydopptak, eller for lydopptak som overføres på en slik måte at den enkelte selv kan velge tid og sted for tilgang til lydopptaket. 

Gramo er også godkjent som oppkrevings- og fordelingsorganisasjon for utøvende kunstneres rett til tilleggsvederlag etter åndsverkloven § 18. 

For offentlig fremføring og overføring til allmennheten av lydopptak, som ikke er vernet etter åndsverkloven § 21, gjelder lov om avgift på offentlig fremføring av utøvende kunstneres prestasjoner mv. Kultur- og likestillingsdepartementet har bestemt at Gramo skal kreve inn denne avgiften, på vegne av Fond for utøvende kunstnere. 

## JURIDISK OG ORGANISATORISK STRUKTUR 

Årsmøtet, der alle foreningens medlemmer har rett til å delta, er foreningens høyeste organ. Gramos medlemmer er utøvende kunstnere og produsenter av lydopptak, og deres stemmerett er fastsatt i foreningens vedtekter. Per 31.12.2024 var det 51 987 registrerte medlemmer i Gramo, hvorav 36 572 som utøvere og 15 406 som produsenter. 

### Styret 

Styret velges av årsmøtet og er Gramos øverste organ mellom årsmøtene. Styret består av syv medlemmer, med personlige varamedlemmer. Det velges tre styremedlemmer fra rettighetshavergruppen utøvende kunstnere og tre styremedlemmer fra rettighetshavergruppen produsenter av lydopptak. Styremedlemmene velges for en periode på ett år. Det velges også en uavhengig styreleder, som velges for en periode på to år. Det er styret i Gramo som ansetter daglig leder i foreningen. Styret ivaretar også foreningens interne kontrollfunksjon etter CRM-loven § 14, med mindre annet besluttes av årsmøtet. Personer som utøver denne kontrollfunksjonen, skal legge frem en individuell erklæring om interessekonflikter. 

## Valgkomité 

Valgkomitéen forbereder og innstiller på valg av styremedlemmer i Gramo, og består av to medlemmer fra hver rettighetshavergruppe, med personlige varamedlemmer og én uavhengig leder. Det er årsmøtet som hvert år velger valgkomitéens medlemmer. 

## RETTIGHETSFORVALTNING I GRAMO 

Gramos rettighetsforvaltning etter åndsverkloven § 21 gir brukerne en bruksrett («lovklarering») mot å betale vederlag («vederlagsplikt») til Gramo. Av den grunn tilbyr ikke Gramo lisens, og CRM-loven § 27 kommer av den grunn ikke til anvendelse. Det er derfor ikke aktuelt å opplyse om avslag på lisenstildelinger slik forskrift til CRMloven § 1 bokstav c krever.

Tvist om vederlagets størrelse, mellom bruker og Gramo, kan bringes inn for Vederlagsnemnda etter åndsverkloven § 62. Dersom vederlagsplikten ikke oppfylles, kan nemnda på Gramos begjæring nedlegge forbud mot fortsatt bruk i henhold til forskrift til åndsverkloven § 35. Gramo fremmet ingen slike begjæringer i 2024. Gramo forvalter også retten til tilleggsvederlag etter åndsverkloven § 18, og kan kollektivt forvalte enerettigheter etter gitte mandater. AVGIFT TIL FOND FOR UTØVENDE KUNSTNERE For offentlig fremføring og overføring til allmennheten av lydopptak, som ikke er vernet etter åndsverkloven § 21, gjelder lov om avgift på offentlig fremføring av utøvende kunstneres prestasjoner mv. Kultur- og likestillingsdepartementet har utpekt Gramo som innkrevingsorgan av denne avgiften, på vegne av Fond for utøvende kunstnere. Fondsavgiften beregnes i henhold til § 4 i forskriften til fondsloven. Til Gramos årsmøte i 2024 ble det redegjort for Gramos praktisering av vern av lydopptak etter åndsverkloven § 21, i forbindelse med Storbritannias utmeldelse av EU («Brexit»). For de lydopptak som ikke er vernet etter Romakonvensjonen, har Gramo innført et tilleggskriterium for vern; medvirkende utøvers nasjonalitet etter åndsverkloven § 114 («norske utøvere») og forskriften § 47 («EØS-forskriften; EØS-utøvere»). I september 2024 mottok Gramo en e-post fra Kultur- og likestillingsdepartementet, som omhandler spenningsforholdet mellom Gramos praktisering og kravene til likebehandling i frihandelsavtalen mellom Norge og Storbritannia, Island og Liechtenstein. I styrets behandling av saken, 31. oktober 2024, vedtok styret enstemmig å utbetale vederlag for amerikanske lydopptak, med britiske utøvere, med virkning fra og med 01.01.2025. Vedtaket ble fattet med bakgrunn i uttalelse fra Kultur- og likestillingsdepartementet, i nevnte e-post: «... I denne situasjonen er det departementets oppfatning at Gramo kan praktisere vederlagsretten i åndsverkloven § 21 i lys av forpliktelsene i frihandelsavtalen om nasjonal behandling, slik at opptak med britiske utøvende kunstner likebehandles med opptak med norsk utøvende kunstner.» Styrets vedtak innebærer at Gramos praksis om å gi et alternativt vern, kun basert på medvirkende utøvers nasjonalitet, utvides til å også omfatte utøvere som omfattes av frihandelsavtalen. OPPKREVINGSOMRÅDER OG VEDERLAGSFORVALTNING Gramo forvalter rettigheter med hjemmel i åndsverkloven eller gjennom fullmakter fra rettighetshavere. Gramos tre hovedområder for vederlagsinnkreving i Norge er: 1. Tvangslisens etter åndsverkloven § 21: Vederlagsplikt for bruk av vernede lydopptak ved offentlig fremføring og overføring til allmennheten. 2. Tilleggsvederlag etter åndsverkloven § 18: Gjelder for utøvende kunstneres rett til rimelig tilleggsvederlag ved overdragelse. 3. Vederlag opptjent i utlandet Det er årsmøtet som årlig vedtar de generelle fordelingsprinsippene i Gramo, mens styret i Gramo vedtar konkrete fordelingsregler innenfor rammene av vedtatte prinsipper. Oppkrevd vederlag etter åndsverkloven § 21 skal uansett etter forskriften § 31 første ledd, fordeles likt mellom rettighetsgruppene utøvende kunstnere og produsenter av lydopptak. Etter avtale med andre kollektive forvaltningsorganisasjoner, mottar Gramo deres innkrevde vederlag for de rettighetshaverne som har gitt Gramo mandat til det. Tilsvarende andre veien for Gramos innkrevde vederlag i Norge. Slike utvekslede midler fordeles i henhold til det fordelingsgrunnlaget som følger med. Alt innkrevd vederlag bokføres og behandles separat etter kilde og vederlagstype. Dokumentasjon, rapportering og sporbarhet sikres i tråd med CRM-loven §§ 18–20.



# Fra hjelpesidene



## Hva er Gramo?

Gramo er en kollektiv forvaltningsorganisasjon. Ofte omtalt som vederlagsbyrå.

Vi er til for at artister, musikere og plateselskap som investerer talent, tid og penger skal få betalt når innspillingene deres blir gjort tilgjengelig for allmenheten.

### Vi eies og drives av våre medlemmer 

Medlemmene er Gramos høyeste organ. Det betyr at medlemmene kan bruke stemmeretten sin til å bestemme hvordan vi skal ivareta deres interesser på årsmøtet.

Medlemmene har også representanter i Gramos styre.

Gramo er godkjent av Kulturdepartementet:

- [Godkjennelse fra Kulturdepartementet for kringkasting (pdf)](https://static.gramo.no/files/docs/Aut_Kulturdep_12290.pdf)
- [Godkjennelse fra Kulturdepartementet for annen offentlig fremføring (pdf)](https://static.gramo.no/files/docs/Aut_Kulturdep_1701.pdf)
- [Godkjennlese fra Kulturdepartementet i engelsk versjon (pdf)](https://static.gramo.no/files/docs/Aut_Kulturdep_1701_eng.pdf)

## Hva er forskjellen mellom Tono og Gramo?

Både Tono og Gramo er kollektive forvaltningsorganisasjoner som jobber med å forvalte rettigheter, men vi gjør det til **forskjellige grupper.**

- **Tono** krever opp og fordeler penger til personer som har komponert musikken og skrevet teksten på en låt, samt musikkforlag.

   

- **Gramo** krever opp og betaler ut penger til personer som har sunget eller spilt på en innspilling (utøvere), og til de som har tilrettelagt og betalt for produksjonen av innspillingen (produsenter).

## Hva er forskjellen på Gramo og GramArt?

Gramo er en kollektiv forvaltningsorganisasjon. GramArt er en interesseorganisasjon.

Oppdatert for over et år siden

**GramArt** er en interesseorganisasjon – De jobber for å fremme interessene til artister og musikere.

**Gramo** er en kollektiv forvaltningsorganisasjon – Vi jobber med å forvalte rettigheter til personer som har sunget eller spilt på en innspilling (utøvere), og til de som har tilrettelagt og betalt for produksjonen av innspillingen (produsenter).

# Wikipedia

**Gramo** er et norsk vederlagsbyrå for musikere, artister og plateselskaper. Foreningen ble stiftet 7. juni 1989 av [FONO](https://no.wikipedia.org/wiki/FONO), [IFPI Norge](https://no.wikipedia.org/wiki/IFPI_Norge), [Norsk Musikerforbund](https://no.wikipedia.org/wiki/Norsk_Musikerforbund), [Norsk Tonekunstnersamfund](https://no.wikipedia.org/wiki/Norsk_Tonekunstnersamfund), [Norsk Skuespillerforbund](https://no.wikipedia.org/wiki/Norsk_Skuespillerforbund) og [Skuespillerforeningen av 1978](https://no.wikipedia.org/w/index.php?title=Skuespillerforeningen_av_1978&action=edit&redlink=1) som følge av innføring av § 45b i [åndsverkloven](https://no.wikipedia.org/wiki/Åndsverkloven). På vegne av utøvende kunstnere og produsenter forvalter Gramo deres rett til vederlag når innspilt musikk blir kringkastet eller offentlig fremført på annen måte. Gramo oppkrever vederlag fra radiostasjoner, kafeer, hoteller, butikker og andre som anvender innspilt musikk i offentlig fremføring. Pengene blir fordelt til samtlige som har medvirket på innspillingene.

Gramo er godkjent av [Kulturdepartementet](https://no.wikipedia.org/wiki/Kulturdepartementet_(Norge))[[3\]](https://no.wikipedia.org/wiki/Gramo#cite_note-3) som organisasjon for oppkreving og fordeling av vederlag.[[4\]](https://no.wikipedia.org/wiki/Gramo#cite_note-4)